
# Oferta #

Oferuję tłumaczenia w parze językowej polski/angielski:
*	pisemne i ustne, 
*	zwykłe i uwierzytelnione (tzw. poświadczone).

Ponieważ zajmuję się wyłącznie tłumaczeniami, jestem w stanie podjąć się zleceń ekspresowych, z krótkim terminem realizacji, w tym wymagających pracy w godzinach nocnych.  
Korzystam z oprogramowania wspomagającego pracę tłumacza (Wordfast, Trados, memoQ), co zapewnia wysoką wydajność i zachowanie spójnej terminologii.  
Gwarantuję poufność powierzonych materiałów i informacji.
 

# Kwalifikacje #
Tłumacz przysięgły języka angielskiego ustanowiony przez Ministerstwo Sprawiedliwości (nr wpisu na listę tłumaczy przysięgłych TP/2394/06).  
* Dyplom magistra filologii angielskiej Uniwersytetu Warszawskiego
* Dyplom studiów podyplomowych prowadzonych przez Instytut Lingwistyki Stosowanej UW, kierunek: tłumaczenia prawnicze,
* Dyplom studiów podyplomowych, kierunek: rachunkowość.
* Dyplom studiów podyplomowych, kierunek: tłumaczenia medyczne
* Dyplom studiów podyplomowych, kierunek: tłumaczenia konferencyjne.

# Doświadczenie #
Tłumaczeniami zajmuję się od 2000 r. Przetłumaczyłam dotychczas blisko osiemnaście tysięcy stron, głownie z dziedziny prawa, finansów, ekonomii, rachunkowości i problematyki unijnej.
# Forma działalności #
Prowadzę działalność gospodarczą, wystawiam faktury VAT. 

# Tłumaczenia # 
## Tłumaczenie zwykłe ##   
Strona tłumaczenia zwykłego to 1500 znaków ze spacjami. Tekst do tłumaczenia można przesłać mailem i tą samą drogą odsyłam gotowe tłumaczenie. Termin realizacji jest ustalany indywidualnie i zależy od długości i rodzaju dokumentu. Możliwe są trzy tryby realizacji: zwykły, przyspieszony i ekspresowy. Stawka zależy od wybranego trybu. Po przesłaniu tekstu do tłumaczenia odeślę propozycję terminów i koszt dla każdego trybu. 


## Tłumaczenie poświadczone ##  
To specyficzny rodzaj tłumaczenia wykonywany przez tłumacza przysięgłego. Dotyczy dokumentów oficjalnych i urzędowych, często wtedy, gdy tłumaczenie trzeba złożyć w urzędzie. Zasady wykonywania takich tłumaczeń reguluje Ustawa o zawodzie tłumacza przysięgłego. Strona tłumaczenia przysięgłego liczy 1125 znaków. Tłumaczenie wykonuje się z oryginału dokumentu – wtedy tłumaczowi należy okazać oryginał, najpóźniej w chwili odbierania tłumaczenia – lub z kopii. Tłumaczenie poświadczone jest wydawane klientowi w formie wydruku, opatrzonego pieczęcią i podpisem tłumacza – zobacz przykład. Ewentualne dodatkowe egzemplarze tłumaczenia są wydawane za dodatkową opłatą.  
Tłumaczenia poświadczone to najczęściej tłumaczenia aktów stanu cywilnego, dokumentów korporacyjnych i urzędowych, wszelkiego typu świadectw i dyplomów, itp.



# Specjalizacja #
__Prawo:__  
wszelkiego rodzaju umowy, np. o pracę, kupna/sprzedaży, najmu, dzierżawy, dostawy, o współpracę, o świadczenie usług, itp., akty notarialne, pisma procesowe, wyroki i orzeczenia, akty stanu cywilnego, uchwały, decyzje i rozporządzenia, odwołania, protokoły, skargi, pozwy, opinie prawne, wypisy, odpisy i wyciągi z ksiąg wieczystych i rejestrów.   
__Finanse:__  
sprawozdania finansowe, opinie biegłych rewidentów, prospekty emisyjne, plany kont, raporty i prognozy budżetowe, analizy finansowe, opisy zasad rachunkowości i procedury wewnętrzne, deklaracje podatkowe.  
__Bankowość:__  
wnioski, decyzje i umowy kredytowe, opinie bankowe, uchwały Zarządu, regulaminy usług i produktów, procedury wewnętrzne i okólniki, wytyczne GINB.  
__Marketing:__     
oferty, ulotki, zawartość stron internetowych, prezentacje marek, produktów i usług, wywiady i artykuły prasowe, opisy działalności, regulaminy świadczenia usług, opisy kampanii marketingowych i promocyjnych, plany sprzedażowe.


# Współpraca #
## Jak zamówić tłumaczenie ##

Proszę o przesłanie tekstu do tłumaczenia mailem i ewentualne wskazanie, kiedy chcą Państwo otrzymać tłumaczenie.
Dopuszczalne formaty to Word, Excel, PowerPoint, edytowany pdf itp. W przypadku tłumaczenia poświadczonego proszę o przesłanie skanu dokumentu. Proszę o zdjęcie ewentualnych zabezpieczeń (haseł) uniemożliwiających edycję dokumentu. 
Jeśli mają Państwo podobne dokumenty i chcą zachować spójność słownictwa, także proszę o ich przesłanie (proszę wyraźnie zaznaczyć, który dokument jest do tłumaczenia, a który to materiał pomocniczy. 
W ciągu pół godziny otrzymają Państwo wycenę dokumentu – propozycję trzech terminów realizacji do wyboru i informację o koszcie zlecenia. Po otrzymaniu informacji, na który tryb się Państwo decydują, rozpocznę pracę nad zleceniem. 
Gotowe tłumaczenie odsyłam mailem, a w przypadku tłumaczeń poświadczonych ustalamy miejsce i godzinę odbioru oraz liczbę potrzebnych egzemplarzy. Najpóźniej przy odbiorze tłumaczenia poproszę o okazanie oryginału.

## Zasady współpracy ##
Podstawą rozliczenia jest strona rozliczeniowa wykonanego tłumaczenia (tekstu docelowego), obejmująca 1500 znaków (wraz z pojedynczymi spacjami między wyrazami), a dla tłumaczenia poświadczonego 1125 znaków (wraz z pojedynczymi spacjami między wyrazami). Liczba znaków jest obliczana przy pomocy odpowiednich funkcji edytora tekstu. 
Każda rozpoczęta strona tłumaczenia zwykłego jest zaokrąglana do pół strony, z wyjątkiem pierwszej strony, która jest liczona jako pełna. Każda rozpoczęta strona tłumaczenia poświadczonego jest liczona jako pełna.
W przypadku odwołania zlecenia po jego potwierdzeniu oczekuję zapłaty za część tłumaczenia przygotowaną do chwili odwołania zlecenia telefonicznie, z potwierdzeniem mailem.
Do ustalonej kwoty wynagrodzenia dolicza się VAT w wysokości 23%. Na tłumaczenia wystawiam faktury VAT, standardowy termin płatności to 14 dni. 
Gwarantuję poufność materiałów i dokumentów przekazanych do tłumaczenia – na życzenie Klienta podpisuję zobowiązanie do zachowania poufności. 



# Referencje #
Wśród moich klientów są:  
1. A.T. Kearney Sp. z o.o.
2. Aviva Sp. z o.o.
3. Clifford Chance
4. Get It Sp. z o.o. 
5. King Sturge 
6. Kontekst s.x.
7. Lacrosse Language Consultancy Sp. z o.o. Sp. k. - 
8. Professional Business Law Medicine 
9. Skrivanek
10. ZenithOptimedia Sp. z o.o.

# Kontakt #
Agnieszka Fabisiak, Tłumacz przysięgły języka angielskiego

Adres:	    
ul. Strumykowa 6 C m. 61  
03-138 Warszawa  
Tel. kom.: +48 501 000 442  

Skype:		agnieszka.fabisiak.waw  
E-mail:		fabisiak.agnieszka@gmail.com  

REGON:	141187466  
NIP:		566-116-62-43  

Wpis do ewidencji działalności gospodarczej: 	458491

